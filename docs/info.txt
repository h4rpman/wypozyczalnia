Zgodnie z obietnicą skonsultowałem z koordynatorem kwestię wykorzystania różnych (innych niż PHP) technologii przy wykonywaniu zadania indywidualnego - aplikacji internetowej. Po konsultacjach przekazuję Państwu informację, że można realizować zadanie w dowolnej technologii webowej. Technologia nie jest narzucana przez prowadzącego natomiast dla osób, które nie mają doświadczenia w tworzeniu aplikacji internetowych zajęcia są prowadzone na bazie technologii PHP. Jednocześnie przypominam, że pomimo braku narzuconej technologii aplikacje powinny posiadać pewną określoną (w trakcie wykładów) podstawową funkcjonalność - aplikacje powinny spełniać określone wymagania funkcjonalne oprócz stronicowania oraz wykorzystania AJAXa.